.. _zp_udalost:

TŘÍDA UDÁLOST
=================

Události jsou vlastním jménem pojmenované události (jednorázové,
opakující se, krátkodobé, dlouhotrvající, souhrnné i jednotlivé, předem
časově omezené i předem neomezené, skutečné i fiktivní). Entity třídy
„událost“ odlišuje od obecných pojmů jméno nebo část jména specifická
pro jednu konkrétní entitu nebo souhrn dílčích konkrétních entit (např.
sjezdy konkrétní politické strany vs. obecný pojem „\ *sjezdy
(setkání)*\ “).

Podtřídy událostí
----------------------

Organizované akce a události
~~~~~~~~~~~~~~~~~~~~~~~~~~~~~~~

Pojmenované události nebo souhrny dílčích událostí (**viz kapitolu
10.2.1**), kterých se účastní skupiny osob. Doba akcí je časově omezena.
Patří sem například války, vojenské operace, bitvy, obléhání, lodní
konvoje, povstání, revoluce, popravy, hnutí, sjezdy, konference,
semináře, slavnosti, oslavy, festivaly, soutěže, veletrhy, výstavy,
dobročinné akce (humanitární a záchranné operace, sbírky apod.). Dále
sem patří konkrétní realizace entity ze třídy „dílo/výtvor“ – podtřídy
„programy…“ a konkrétní realizace entity z podtřídy „lidové zvyky,
významné dny a svátky“.

   **Příklady PREF:**

   **INFORUM 2013** *(19 : Praha, Česko : konference)*

   **sjezdy Komunistické strany Československa** *(1921-1990 : Praha,
   Česko)*

   **sjezd Komunistické strany Československa** *(9 : 1949 : Praha,
   Česko)*

   **třicetiletá válka** *(1618-1648 : Evropa)*

   **války růží** *(1455-1485 : Velká Británie)*

   **bitva na Marně** *(1914 : Francie)*

   **akce Z** *(1964 : Most, Most, Česko)* – konkrétní realizace
   entity „akce Z“ z třídy „dílo/výtvor“ – „podtřídy programy…“

   **staroměstská exekuce** *(1621 : Praha, Česko)*

   **Jízda králů** *(2008 : Kunovice, Uherské Hradiště, Česko :
   slavnost)* – konkrétní realizace entity „Jízda králů“ z podtřídy
   „lidové zvyky, významné dny a svátky“

Lidové zvyky, významné dny a svátky
~~~~~~~~~~~~~~~~~~~~~~~~~~~~~~~~~~~~~~

Pojmenované opakované události, které souvisejí s lidskou činností
(kulturou, lidovými tradicemi apod.).

   **Příklady PREF:**

   **Jízda králů** *(asi 19. st.- : slavnost)*

   **Hromnice** *(svátek)*

   **První máj** *(1889- : svátek)*

Dočasné přírodní jevy
~~~~~~~~~~~~~~~~~~~~~~~~

   **Příklady PREF:**

   **Katrina** *(2005 : Amerika : hurikán)*

   **Kyrill** *(2007 : Evropa : bouře)*

   **španělská chřipka** *(1918-1920 : pandemie)*

**Poznámka:** pojmenované klimatické jevy trvalého charakteru, např. „El
Niño“, patří do třídy „geografický objekt“, podtřídy „pojmenované trvalé
klimatické jevy“.

Zásady popisu události
---------------------------

Opakující se a strukturované události
~~~~~~~~~~~~~~~~~~~~~~~~~~~~~~~~~~~~~~~~~~~~

U opakujících se a u strukturovaných událostí má svůj samostatný záznam
zastřešující událost i každé opakování, fáze, provedení (např. konkrétní
divadelní představení), ročník atp.

   **Příklady PREF:**

   **Opakující se událost:**

   zastřešující záznam: **olympijské hry** *(1896-)*

   zastřešující záznam: **letní** **olympijské hry** *(1896-)*

   záznam ročníku: **letní olympijské hry** *(14 : 1948 : Londýn, Velká
   Británie)*

   **Strukturovaná událost:**

   zastřešující záznam (filmový festival): \*\ **Jeden svět** (1999- : Česko
      filmový festival)\*

   záznam ročníku: **Jeden svět** *(21 : 2019 : Česko : filmový
   festival)*

   záznamy paralelně probíhajících akcí:

   **Jeden svět. Festivalové místo kino Atlas Praha** *(2019 : Praha,
   Česko : filmový festival)*

   **Jeden svět. Festivalové místo Městské divadlo Benešov** *(2019 :
   Benešov, Benešov, Česko : filmový festival)*

O tom, zda se k jednotce popisu při tvorbě přístupových bodů připojuje
jen záznam dílčí události, nebo i archivní autoritní záznam entity
zastřešující, rozhoduje kontext, v němž entita ve zdroji informace
vystupuje.

Anonymní a blíže neznámé události
~~~~~~~~~~~~~~~~~~~~~~~~~~~~~~~~~~~~~~~~

Není-li známo jméno ani dostatek údajů o události, záznam takové entity
se nezakládá.

Součásti a prvky popisu události
-------------------------------------

Společným prvkem popisu pro všechny události je správné začlenění do
třídy a podtřídy na základě výběru z číselníku – povinný PP.

Označení
~~~~~~~~~~~~~~~

Označení se vytváří analogicky podle příkladů obsažených **v příloze č.
10**.

Preferované označení
^^^^^^^^^^^^^^^^^^^^

Hlavní část jména
'''''''''''''''''

**Povinnost:** povinný PP.

**Pravidla:**

Hlavní část jména obsahuje jméno události (akce) včetně podnázvu. Ten se
zapisuje do stejného PP a od hlavního jména je oddělen tečkou.

   **Příklad:** **Celostátní archivní konference. Archivy, člověk
   a krajina**

Pořadí se v hlavní části jména uvádí jen ve VAR, a to římskými nebo
arabskými číslicemi (např. „\ *IX. sjezd Komunistické strany
Československa*\ “), s výjimkami typu „\ **druhá světová válka**\ “.

Výrazy typu „\ *30tiletá válka*\ “ jsou přípustné pouze jako VAR.

Pokud je letopočet součástí jména, uvádí se v hlavní části jména, pak se
ovšem neuvádí v chronologickém doplňku.

Doplněk
'''''''

**Pravidla:**

Doplněk není opakovatelný.

Pro každý typ doplňku existuje samostatný prvek popisu.

Typy doplňků a jejich pořadí:

1. Pořadí události
                  

**Povinnost:** doporučený PP.

**Pravidla:** zapisuje se striktně jako číslo bez tečky; římské číslice
se převádějí na arabské.

2. Chronologický doplněk
                        

**Povinnost:** povinný PP za určitých okolností, v ostatních případech
doporučený.

**Pravidla:**

Pokud je letopočet součástí jména, uvádí se v hlavní části jména, pak se
ovšem neuvádí v chronologickém doplňku.

Používá se údaj z datačních polí událostí „Začátek“ a „Konec“.

Povinně se uvádí, pokud je třeba od sebe odlišit dvě různé události se
stejným označením, které nastaly v různém období.

3. Geografický doplněk
                      

**Povinnost:** povinný PP za určitých okolností, v ostatních případech
se neuvádí.

**Pravidla:** Používá se údaj ze vztahu „místo konání“ (více viz
kapitolu 10.3.6). Skutečnost, že místo konání je nebo není uvedeno již
ve jméně události, nemá na tuto zásadu vliv. Pokud se událost odehrává
v různých obcích či lokalitách, do geografického doplňku se uvede jejich
nejnižší společná zeměpisná úroveň potřebná pro jednoznačnou
identifikaci. Pro místa konání v dnes již zaniklých sídlech platí
zásady, stanovené pro geografický doplněk u třídy „korporace“.

   **Příklady:**

   **PREF:** hlavní část jména: **Mezinárodní filmový festival Karlovy
   Vary**

   geografický doplněk: *Karlovy Vary, Karlovy Vary, Česko*

   **PREF:** hlavní část jména: **Jeden svět** – mezinárodní festival
   dokumentárních filmů, který probíhá v Praze a v dalších místech České
   republiky

   geografický doplněk: *Česko*

4. Obecný doplněk
                 

**Povinnost:** povinný PP za určitých okolností, v ostatních případech
se neuvádí.

**Pravidla:** Uvádí se, pokud je potřeba blíže charakterizovat typ
události, který nevyplývá z hlavní části jména a dále pokud označení
události není jednoznačné a připomíná označení osoby, korporace nebo
jiné události. Uvádí se proto například „\ *svátek*\ “,
„\ *slavnost*\ “, „\ *bouře*\ “, „\ *filmový festival*\ “, „\ *divadelní
festival*\ “ atp.

   **Příklady:**

   **PREF:** hlavní část jména: **Jeden svět**

   obecný doplněk: *filmový festival*

   **PREF:** hlavní část jména: **Mezinárodní filmový festival Karlovy
   Vary**

   obecný doplněk se neuvádí

Typ formy jména
'''''''''''''''

**Povinnost:** nepovinný PP.

**Pravidla:** Uvádí se u preferovaného i variantního označení; výběr
z číselníkové nabídky:

a) úřední,

b) zkratka/akronym,

c) historická/dřívější podoba,

d) uměle vytvořené,

e) jediný známý tvar,

f) přezdívka/zlidovělá podoba,

g) zkomolená podoba,

h) zjednodušená podoba,

i) podoba s čestným názvem,

j) podle jiných pravidel,

k) překlad.


Variantní označení
^^^^^^^^^^^^^^^^^^

**Povinnost:** doporučená část archivního autoritního záznamu.

| \*\*
| \*\*

**Pravidla:**

Uvádějí se všechna další zjištěná jména entity, např. cizojazyčná,
včetně zkratek, akronymů, jazykových a gramatických variant jména a změn
jména. Rovněž se uvádí forma jména podle jiných pravidel (např. RDA).

Struktura je stejná jako u preferovaného označení.

Označení jako generovaný údaj
^^^^^^^^^^^^^^^^^^^^^^^^^^^^^

Jednotlivé části označení jsou do souhrnného „Označení“ generovány
automaticky dle následujícího pořadí spolu s oddělovači (hranaté závorky
označují prvky popisu):

**PREF i VAR:** [hlavní část jména] ([pořadí události] : [chronologický
doplněk] : [geografický doplněk] : [obecný doplněk])

Začátek
~~~~~~~~~~~~~~

**Povinnost:** povinný u původců.

Událost Začátek
^^^^^^^^^^^^^^^

Vyplňuje se:

1. Datace začátku
'''''''''''''''''

**Povinnost:** doporučený PP.

**Pravidla:** Přesné datum skutečného začátku události. Není-li přesné
datum známo, může se uvést kvalifikovaný odhad.

2. Vztahy spojené s událostí Začátek
''''''''''''''''''''''''''''''''''''

**Povinnost:** nepovinný PP.

**Pravidla:**

a) organizátor, svolavatel (vztah) – vazba na archivní autoritní záznam
   (dále též jen „záznam“) přípravného výboru, organizátora nebo
   svolavatele události,

b) dokument (vztah) – vazba na záznam dokumentu, který se týká vzniku
   události,

c) místo (vztah) – vazba na záznam místo začátku události,

d) entita související se začátkem (vztah) – vazba na záznam entit ze
   všech tříd souvisejících se vznikem.


3. Typ vzniku
'''''''''''''

**Povinnost:** povinný PP u původců z podtřídy „organizované akce
a události“, v ostatních případech doporučený, u podtřídy „dočasné
přírodní jevy“ se neuvádí.

**Pravidla:** Výběr z číselníkové nabídky:

a) vznik zřízením/založením,

b) vznik zahájením činnosti (např. vznik svoláním),

c) vznik změnou předchůdce,

d) vznik zápisem do evidence,

e) nespecifikovaný vznik.


4. Poznámka k události Začátek
''''''''''''''''''''''''''''''

**Povinnost:** nepovinný PP.

Konec
~~~~~~~~~~~~

**Povinnost:** existuje-li, povinný u původců.

Událost Konec
^^^^^^^^^^^^^

Vyplňuje se:

1. Datace konce
'''''''''''''''

**Povinnost:** doporučený PP.

**Pravidla:** Přesné datum skutečného konce události. Není-li přesné
datum známo, může se uvést kvalifikovaný odhad.

2. Vztahy spojené s událostí Konec
''''''''''''''''''''''''''''''''''

**Povinnost:** nepovinný PP.

**Pravidla:**

a) dokument (vztah) – vazba na záznam dokumentu, který se týká konce
   události,

b) místo (vztah) – vazba na záznam místa konce události,

c) entita související s koncem (vztah) – vazba na záznam entity
   související se zánikem.


3. Typ zániku
'''''''''''''

**Povinnost:** povinný PP u původců z podtřídy „organizované akce a
události“, v ostatních případech doporučený, u podtřídy “dočasné
přírodní jevy” se neuvádí.

**Pravidla:** Výběr z číselníkové nabídky:

a) zánik zrušením/změnou,

b) zánik ukončením činnosti (např. zánik rozejitím),

c) zánik výmazem z evidence,

d) nespecifikovaný zánik.


4. Poznámka k události Konec
''''''''''''''''''''''''''''

**Povinnost:** nepovinný PP.

**Poznámka:** Typy událostí „první/poslední písemná zmínka“ nejsou
v této třídě entit používány. V PP chronologický doplněk se uvádí jen
prostý letopočet první/poslední zmínky bez bližšího upřesnění.

Stručná charakteristika
~~~~~~~~~~~~~~~~~~~~~~~~~~~~~~

**Povinnost:** povinný PP u původců, v ostatních případech doporučený.

**Pravidla:** Stručná slovní charakteristika entity, eventuálně
upřesňující výše uvedené údaje. Její znění se vytváří analogicky podle
příkladů obsažených **v příloze č. 10**.

Dějiny
~~~~~~~~~~~~~

**Povinnost:** povinný PP u původců, v ostatních případech doporučený.

**Pravidla:**

Volnou (narativní) formou se uvádějí informace o činnosti, působení,
právním statutu události atd. Zejména se jedná o vysvětlení vzniku,
zániku a průběhu události, vymezení její věcné a územní působnosti,
uvedení souvislostí politického, hospodářského, sociálního nebo
kulturního vývoje s vývojem události. Případné zkratky je nezbytné při
jejich prvním použití v textu vysvětlit.

Dějiny události jako celku se zapisují do souborného záznamu, u dílčí
části se uvádějí jen informace o části.

Vztahy
~~~~~~~~~~~~~

**Povinnost:** nepovinné, kromě vztahu „místo konání“ za určitých
okolností.

**Pravidla:**

Související entity (vztahy mimo událost):
^^^^^^^^^^^^^^^^^^^^^^^^^^^^^^^^^^^^^^^^^^^

a) místo konání (vztah) – vazba na záznam geografického objektu, na
   jehož území se událost odehrávala nebo odehrává. Povinně se uvádí
   u podtřídy „organizované akce a události“ s výjimkou celoplanetárních
   událostí (např. souborného záznamu pro všechny novodobé olympijské hry).
   Uvádí se místo konání akce včetně data, pokud je odlišné od data vzniku
   a zániku. Např. konkrétní MS v hokeji se koná v různých městech
   v různých časech; konkrétní ročník Tour de France – jednotlivé etapy
   v různých lokalitách v různých časech.

   Pokud ji lze zjistit, uvádí se přesná adresa, nebo adresy. Pro výčet
   adres v rámci napojeného geografického objektu je v IS CAM určena
   poznámka k tomuto vztahu. U původců se v IS PEvA adresa zapisuje do
   příslušného prvku.

   **Povinnost:** povinný vztah u původců, v ostatních případech doporučený.

b) vazba na objekt (vztah) – vazba na záznam entity třídy „dílo/výtvor“,
   konkrétně podtřídy „stavby, trasy, zásahy do přírodních útvarů
   s vlastním jménem nebo jinou identifikací“,

c) pojmenováno po (vztah) – vazba na záznam entity, podle které je
   entita pojmenována,

d) souborná událost, celek (vztah) – vazba na záznam zastřešující či
   jiné události, které je popisovaná entita součástí,

e) tematický celek (vztah) – vazba na záznam entity typu obecný pojem.


**Poznámka:** u třídy „událost“ se kromě událostí začátek a konec žádné
jiné události neevidují.
