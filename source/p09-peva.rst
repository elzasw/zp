.. _zp_pril9_peva:

Příloha č. 9 Porovnání prvků popisu a pravidel ZP (IS CAM) a IS PEvA
=============================================================================

Do základní evidence NAD jsou pomocí IS PEvA zapisovány entity, které
vystupují v roli původců archivních souborů. Znamená to, že klasifikace
povinnosti vyplnění v ZP, resp. v IS CAM „povinný PP“ a „povinný PP
u původců…“ splývají v IS PEvA v případě záznamů původců do kategorie
povinný údaj.

Metodika pro zápis původců a geografických entit v IS PEvA akceptuje ZP
v rozsahu, jaký je umožněn úrovní implementace popisu původce
a geografické entity v IS PEvA. Rozsah implementace je zřejmý ze sekce
IS PEvA ve sloupci „Implementováno“ v příslušných tabulkách této
přílohy. Pokud určitý PP, který je obsažen v ZP (IS CAM), není v dané
tabulce zapsán (např. „dějiny“, „funkce korporace“ a další), znamená to,
že v IS PEvA tento prvek implementován není.

Povinnost vyplnit prvek popisu je v samostatném souboru a je vyznačena
v sekci IS PEvA ve sloupcích:

1. „Povinné“. Hodnota „ano“ znamená, že povinnost vyplnit PP platí
vždy; bez vyplnění také nelze archivní autoritní záznam entity v systému
IS PEvA uložit. Vyplněním těchto PP je zabezpečena jednoznačná
určitelnost (definovatelnost) a rozlišitelnost entity na celostátní
úrovni.

2. „Povinné s výjimkou“. Hodnota „ano“ znamená, že PP je povinný pouze
za určitých okolností stanovených ZP. Vyplnění zajistí soulad mezi
záznamy téže entity v IS PEvA a v IS CAM. Druhý možný případ pro
nastavení této výjimky je situace, kdy v okamžiku popisu entity není PP
znám. Četnost takových výjimek je ale omezena tak, aby byla zaručena
jednoznačná určitelnost (definovatelnost) a rozlišitelnost entity na
celostátní úrovni.

Tato klasifikace povinností musí být dodržována všemi subjekty, které
vedou evidenci NAD. Evidence původců a geografických entit je v IS PEvA
sdílena všemi těmito subjekty. Na druhou stranu je nutné v IS PEvA
připustit i zápis takových entit, které ZP sice plně nesplňují (v rámci
omezení daného rozsahem implementace), jsou však dostatečně určeny tak,
aby nemohlo dojít k jejich záměně s jinou entitou. Ne vždy musí být
všechny potřebné údaje v okamžiku zápisu do IS PEvA zpracovateli známy.
Tato situace nastává zvláště u původců nezpracovaných archivních souborů
(**viz** **též kapitolu 6.2.1**).

Podrobnější informace o transformaci ZP do IS PEvA viz v souboru
stažitelném na stránce https://www.mvcr.cz/clanek/metodiky.aspx.
