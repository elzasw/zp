.. _zp_osoba:

TŘÍDA OSOBA/BYTOST
=====================

Osoby/bytosti jsou vlastním jménem pojmenované skutečné i fiktivní
fyzické osoby, bytosti a zvířata.

Podtřídy osob/bytostí
-------------------------

Fyzická osoba
~~~~~~~~~~~~~~~~

Osoba, jejíž fyzická existence je jistá nebo vysoce pravděpodobná na
základě důvěryhodných informací (například spisovatel Karel Čapek).

Do této podtřídy nepatří jednotlivé fyzické osoby mající charakter
korporace nebo používající korporativní jméno. Například živnostník
používající korporativní jméno podniku, živnost vystupující pod jménem
fyzické osoby: „\ **Josef Novák** *(firma)*\ “. Tyto entity jsou
evidovány ve třídě korporace, podtřídě „organizace založené za účelem
podnikání“.

Fiktivní fyzická osoba
~~~~~~~~~~~~~~~~~~~~~~~~~

Osoba, jejíž fyzická existence je prokazatelně smyšlená (například zcela
fiktivní postavy z literárních a filmových děl – Jára Cimrman), nebo
fiktivní osoba, k níž je sice fyzická osoba předobrazem, avšak při
popisu nelze obě osoby ztotožnit (například postava Boženy Němcové
v románu Paní komisarka při popisu autorského díla J. Š. Baara).

Pokud není zřejmé, zda se jedná o fyzickou nebo fiktivní fyzickou osobu,
upřednostňuje se podtřída fyzická osoba.

Bytost
~~~~~~~~~

Bytosti s vlastním jménem evokujícím jméno osoby – např. božstva,
nadpřirozené a mimozemské bytosti, pohádkové bytosti (osoby i zvířata)
apod.

Zvíře
~~~~~~~~

Zvířata, jejichž existence je jistá nebo vysoce pravděpodobná na základě
důvěryhodných informací (například pes Lajka).

Pouze entita podtřídy „fyzická osoba“ může být původcem archivního
souboru.

Zásady popisu fyzické osoby
-------------------------------

Záznam o žijící fyzické osobě smí obsahovat pouze údaje, které byly
oprávněně (v souladu s právním řádem) zveřejněny.

Více identit fyzické osoby
~~~~~~~~~~~~~~~~~~~~~~~~~~~~~~~~

Pokud má fyzická osoba více identit, vytvoří se:

a) jeden záznam s více variantními označeními – tento postup se používá
   v případech, kdy se ke všem zjištěným identitám prokazatelně vážou tytéž
   životopisné údaje, nebo nebylo možné zjistit jejich rozdíl,

b) více záznamů k téže entitě – tento postup se používá v případech,
   kdy:

   1. fyzická osoba používá alternativní identitu s odlišnými životopisnými
      údaji (například uvádí více variant svého životopisu, podle kterých se
      jeví jako více odlišných osob),

   2. alternativní identita má znaky jiné třídy (například korporace),

   3. alternativní identita je vytvořena spoluprací více entit (například
      dva spisovatelé společně vystupující pod jménem alternativního autora).
      I v tomto případě se jedná o entitu z podtřídy „fyzická osoba“. **Viz
      kapitolu 7.3.6., bod 7, písm. r**.


Anonymní a blíže neznámé fyzické osoby
~~~~~~~~~~~~~~~~~~~~~~~~~~~~~~~~~~~~~~~~~~~~

Není-li známo jméno ani dostatek údajů o osobě, záznam takové entity se
nezakládá. Zásadní je přitom hlavní část jména (ideálně v kombinaci
s vedlejší částí jména) a dále informace umožňující osobu odlišit od
jiných díky událostem narození / úmrtí, případně skrze dataci působení,
dataci popisované archiválie, povolání, veřejnou funkci, vztah ke
korporaci, k místu, události, dílu, jiným osobám apod. U osob, které
nejsou všeobecně známé, tato zásada obvykle vyžaduje kombinaci hlavní
části jména s více typy doprovodných údajů. Tyto údaje, které jsou
podstatné pro odlišení od jiných entit, je třeba vyjádřit ve stručné
charakteristice.


   **Příklad dostatku údajů u méně známé osoby – záznam se zakládá:**

   Václav Stycký působil kolem roku 1800 jako řemeslník v Bělé v okrese
   Rychnov nad Kněžnou.

   Prof. Kajetán Babáček působil v roce 1910 jako profesor češtiny na
   německém gymnáziu v Karlových Varech.

   Ing. Prokop se podílel na vzniku mapy „Sčítání dopravy: celoroční
   průměr za 24 hodin - 03 Západočeský kraj 1962-1963“ z roku 1963 jako
   autor textu.

   **Viz příklady O35 a O38 až O41 v** **příloze č. 10**.

   **Příklady nedostatku údajů – záznam se nezakládá:**

   Dcera knížete Spytihněva II., u níž není známo jméno.

   Josef Novák bez dalšího bližšího životopisného či geografického
   určení v souhrnném seznamu dárců sbírky na postavení Národního
   divadla.

   Josef Novák bez dalšího bližšího životopisného či geografického
   určení na podobence zhotovené brněnským fotografickým ateliérem (ve
   sbírce fotografií).

   Neznámý autor uvedený pod šifrou „-nm-“.

   Neznámý odesilatel dopisu podepsaný jako „JK“.

   Anonymní stěžovatel podepsaný jako „bdělý občan“.

Součásti a prvky popisu osoby/bytosti
-----------------------------------------

Společným prvkem popisu pro všechny osoby/bytosti je správné začlenění
do třídy a podtřídy na základě výběru z číselníku (povinný PP).

Označení
~~~~~~~~~~~~~~

Při tvorbě označení se postupuje **podle přílohy č. 14** (tematická
skupina 11). U entit neuvedených v příloze č. 14 se vytváří analogicky
podle příkladů obsažených **v příloze č. 10**.

Preferované označení
^^^^^^^^^^^^^^^^^^^^

Hlavní část jména
'''''''''''''''''

**Povinnost:** povinný PP.

**Pravidla:**

Vyplňuje se:

a) příjmení, včetně přídomků za příjmením, např. „\ *Čapek*\ “,
   „\ *Havlíček Borovský*\ “, „\ *Országh Hviezdoslav*\ “. Za příjmení či
   součást příjmení se dále považuje i přídomek vyjadřující příslušnost
   k rodu nebo větvi rodu, a to i s předložkami (z, von, zu, de), např.
   „\ *Lucemburský*\ “, „\ *Oranžský*\ “, „\ *Přemyslovna*\ “, „\ *Čák
   Trenčanský*\ “, „\ *z Lobkowicz*\ “, „\ *von Bismarck*\ “, „\ *Boroević
   de Bojna*\ “, „\ *Trčka z Lípy*\ “, „\ *Nádherná z Borutína*\ “,

b) jméno a pořadová římská číslice u panovníků a šlechticů bez
   přídomku a u papežů, např. „\ *Karel IV.*\ “,
   „\ *Pius X.“*; zapisuje se do hlavní části jména preferovaného
   označení jako celek,

c) celé jméno; zapisuje se do hlavní části jména preferovaného označení
   jako celek. Postupuje se tak u:

   1. panovníků a šlechticů s přízvisky a přídomky, které nevyjadřují
      příslušnost k rodu nebo větvi rodu, např. „\ *Anežka Česká*\ “,
      „\ *František I. Francouzský*\ “, „\ *Ludvík Bavor*\ “, „\ *Matyáš
      Korvín*\ “, „\ *Kateřina II. Veliká*\ “,

   2. osob s přídomky, které nevyjadřují příslušnost k rodu nebo větvi
      rodu, např. „\ *Stanislav ze Znojma*\ “, „\ *Jan Zlatoústý*\ “,

   3. přezdívek (např. „\ *Jim Čert*\ “),

   4. osob, u nichž nelze jasně rozlišit jméno a příjmení (exotická jména
      apod.), např. „\ *Ho Či Min*\ “, „\ *Mobutu Sese Seko*\ “, „\ *Il Conte
      Canto*\ “,

   5. osob, jejichž jméno obsahuje jen jedno slovo, např. „\ *Gendündub“*,
      „\ *Aristoteles*\ “, „\ *Prokop*\ “, „\ *Lear*\ “,

   6. jména zvířat (u plemenných zvířat včetně názvu chovatelské stanice,
      např. „\ *Laky z Dače*\ “).

Jména uváděná v pramenech se slovy „řečený“, „známý jako“, „dictus“
apod. se zapisují do hlavní části jména jako celek, přičemž uvedená
slova a k nim se vztahující přízviska se v preferované formě označení
neuvádějí.

| \*\*
| \*\*

   **Příklady:**

   Entita „Jan ze Dvorce řečený Erlick“ (nejde o šlechtice)

   **PREF:** hlavní část jména: **Jan ze Dvorce**

   vedlejší část jména se neuvádí

   **VAR 1:** hlavní část jména: *Jan ze Dvorce řečený Erlick*

   vedlejší část jména se neuvádí

   **VAR 2:** hlavní část jména: *Jan ze Dvorce Erlick*

   vedlejší část jména se neuvádí

Svatí, papežové, panovníci, latinští antičtí autoři, řecké a orientální
starověké a středověké osoby a různé osobnosti mezinárodního významu
(např. Angela Merkelová – zde je příjmení přechýleno, protože je
v českém prostředí nejvíce známé v tomto tvaru), případně osoby těžko
geograficky zařaditelné se zapisují česky, pokud mají v českém prostředí
a pramenech standardní počeštěnou formu.

Vedlejší část jména
'''''''''''''''''''

**Povinnost:** povinný PP za určitých okolností, v ostatních případech
se neuvádí.

**Pravidla:**

Uvádí se:

a) křestní (rodné) jméno – přípustné jsou i zdrobnělé a zlidovělé podoby
(např. Jára, Pepa), iniciály apod.,

b) římské číslice, pokud tvoří součást vedlejší části jména (typ Jan II.
z Rožmberka, tj. „\ **z Rožmberka**\ *, Jan II.*\ “); zapisují se vždy
za křestním jménem,

c) označení osoby typu senior, junior, mladší, starší, pokud je
oficiální součástí jména.

d) mužská podoba přijatého příjmení manželky (např. „\ **Bartoš**\ *,
František Michálek*\ “, „\ **Masaryk**\ *, Tomáš Garrigue*\ “).

   **Příklady uvádění hlavní i vedlejší části jména v PREF:**

   hlavní část jména: **Nohejlová-Prátová**

   vedlejší část jména: *Emilie*

   hlavní část jména: **Šebánek**

   vedlejší část jména: *Jindřich*

   hlavní část jména: **z Rožmberka**

   vedlejší část jména: *Jan II.*

   hlavní část jména: **Nádherná z Borutína**

   vedlejší část jména: *Sidonie Amálie*

   hlavní část jména: **Žižka z Trocnova**

   vedlejší část jména: *Jan*

   hlavní část jména: **Konopišťský ze Šternberka**

   vedlejší část jména: *Petr*

   hlavní část jména: **ze Žerotína**

   vedlejší část jména: *Karel starší*

   hlavní část jména: **Přemyslovna** – jméno odkazující na dynastii

   vedlejší část jména: *Eliška*

   hlavní část jména: **Savojský** – jméno odkazující na dynastii

   vedlejší část jména: *Evžen*

   **Příklady neuvádění vedlejší části jména v PREF:**

   hlavní část jména: **Prokop**

   obecný doplněk: *svatý*

   chronologický doplněk: *asi 1000-1053*

   vedlejší část jména se neuvádí

   hlavní část jména: **František I. Francouzský** – nejde o dynastii

   hlavní část jména: **Mobutu Sese Seko**

Titul před jménem
'''''''''''''''''

**Povinnost:** doporučený PP.

**Pravidla:** Uvádí se akademické a pedagogické tituly před jménem ve
zkrácené podobě, pokud je tato

podoba obvyklá. Například „\ *MUDr.*\ “, „\ *JUDr.* “, „\ *Ing.* “,
„\ *Mgr.* “, „\ *prof.* “ ad. V případě výskytu více titulů u téže osoby
se jednotlivé tituly před jménem oddělují mezerou.

Titul za jménem
'''''''''''''''

**Povinnost:** doporučený PP.

**Pravidla:**

Uvádějí se akademické a pedagogické tituly za jménem ve zkrácené podobě,
pokud je tato podoba obvyklá. Například „\ *Ph.D.* “, „\ *CSc.* “,
„\ *MBA*\ “ ad. V případě výskytu více titulů u téže osoby se jednotlivé
tituly za jménem oddělují čárkou a mezerou.

Šlechtický titul (kníže, svobodný pán, vévoda, hrabě, baron ad.)
a příslušnost k panovnickému rodu u nepanujících členů (např. nepanující
císařovna, královna, královna-matka, kněžna, arcivévoda, arcivévodkyně,
princ, princezna, korunní princ, korunní princezna, infant, infantka,
dauphin apod.) se uvádí pouze ve stručné charakteristice, přičemž se
tituly uvádějí v češtině. Vyjádření panující hlavy státu se uvádí
v obecném doplňku.

   **Příklad „obecný doplněk u hlavy státu“ vs. „šlechtický titul ve
   stručné charakteristice“:**

   **PREF:** **z Lichtenštejna,** *František I. (kníže : 1853-1938)*

   **Stručná charakteristika:** *panovník Lichtenštejnského knížectví,
   diplomat* = hlava suverénního státu zřízeného roku 1806

   vs.

   **PREF: z Lichtenštejna,** *Josef Václav (1696-1772)*

   **Stručná charakteristika:** *šlechtic, lichtenštejnský kníže,
   působil v armádě* = šlechtic

Doplněk
'''''''

**Pravidla:**

Doplněk není opakovatelný.

Pro každý typ doplňku existuje samostatný prvek popisu.

Typy doplňků a jejich pořadí:

1. Obecný doplněk
                 

**Povinnost:** povinný PP za určitých okolností, v ostatních případech
se neuvádí.

**Pravidla:**

U podtřídy „fyzická osoba“ se zapisuje obecný doplněk pouze
v následujících případech a v tomto pořadí:

a) označení vládnoucí hlavy státu, přičemž se uvádějí jen nejvýše
dosažené hodnosti včetně ženských ekvivalentů (např. císař, král,
prezident, car, sultán, chedív, chán, kníže – jako hlava státu, bej).
Například Karel IV. je v obecném doplňku označován jen jako
„\ *císař*\ “, Kateřina Veliká jako „\ *carevna*\ “. Diktátoři
a představitelé kolektivních vládnoucích orgánů se uvádějí bez obecného
doplňku (např. Adolf Hitler, Leonid Iljič Brežněv).

b) označení příslušníka církevní hierarchie – uvádí se zde pouze biskup,
arcibiskup, patriarcha, papež (používá se i u vzdoropapežů) a rovněž
pouze nejvýše dosažené hodnosti; u církví s jinou titulaturou obdobně
(např. synodní senior),

c) termíny „\ *svatý*\ “, „\ *svatá*\ “; není dovolena zkratka
„\ *sv.*\ “.

   **Příklady:**

   **Uživatelské označení: Václav** *(kníže a svatý : asi 907-asi 935),
   český kníže z rodu Přemyslovců*

   **Uživatelské označení: Skrbenský z Hříště,** *Lev (arcibiskup :
   1863-1938), arcibiskup pražský, kardinál a primas český*

Profese nebo obory působnosti se v obecném doplňku neuvádějí. Jsou
součástí stručné charakteristiky.

U ostatních podtříd se obecný doplněk používá všude.

   **Příklady PREF podtřídy fiktivní fyzická osoba:**

   hlavní část jména: **Achilleus**

   obecný doplněk: *mytologický hrdina*

   hlavní část jména: **Lear**

   obecný doplněk: *literární postava*

   **Příklady PREF podtřídy bytost:**

   hlavní část jména: **Kleió**

   obecný doplněk: *múza historie*

   hlavní část jména: **Šemík**

   obecný doplněk: *mytologické zvíře*

   hlavní část jména: **Michael**

   obecný doplněk: *archanděl*

   hlavní část jména: **Héra**

   obecný doplněk: *bohyně*

   **Příklady PREF podtřídy zvíře:**

   hlavní část jména: **Delfín**

   obecný doplněk: *kůň*

   hlavní část jména: **Lajka**

   obecný doplněk: *pes*

2. Chronologický doplněk
                        

**Povinnost:** povinný PP za určitých okolností, v ostatních případech
doporučený.

**Pravidla:** U podtřídy „fyzická osoba“ je vyžadován. Používá se rok
nebo století z data narození, úmrtí, případně data působnosti.

3. Odlišující doplněk
                     

**Povinnost:** povinný PP za určitých okolností, v ostatních případech
se neuvádí.

**Pravidla:**

Používá se pouze v případě shody preferovaného označení dvou a více
entit.

Uvádí se pouze v PREF a jako celé kladné číslo bez úvodních nul.

   **Příklady PREF + stručná charakteristika:**

   hlavní část jména: **Novák**

   vedlejší část jména: *Josef*

   chronologický doplněk: *1895-1980*

   odlišující doplněk: *1*

   stručná charakteristika: *kronikář města Krupka*

   hlavní část jména: **Novák**

   vedlejší část jména: *Josef*

   chronologický doplněk: *1895-1980*

   odlišující doplněk: *2*

   stručná charakteristika: *starosta obce Kněževes*

Typ formy jména
'''''''''''''''

**Povinnost:** nepovinný PP.

**Pravidla:** Uvádí se u preferovaného i variantního označení; výběr
z číselníkové nabídky:

a) úřední,

b) uměle vytvořené,

c) ekvivalent,

d) jediný známý tvar,

e) zkratka/akronym – používá se i pro zkratky křestních jmen (např.
„\ *G. B. Shaw*\ “),

f) autorská šifra,

g) církevní,

h) historická podoba,

i) rodné,

j) přijaté – získané na základě nějakého aktu,

k) přezdívka/zlidovělá podoba – i krycí jméno, zdomácnělé podoby typu
Pepík, Fritz,

l) přímé pořadí,

m) pseudonym,

n) světské,

o) zkomolená podoba – například „\ *Schwancnberk“*,

p) podle jiných pravidel – používá se, jestliže nelze vybrat žádnou
z jiných forem a jméno bylo převzato z veřejných zdrojů (publikace,
internetová stránka apod.).

Variantní označení
^^^^^^^^^^^^^^^^^^

**Povinnost:** doporučená část archivního autoritního záznamu.

**Pravidla:**

Uvádějí se všechna další zjištěná jména entity, např. přezdívky,
pseudonymy, novinářské zkratky, rozpis zkratek, jazykové a gramatické
varianty, rodná a přijatá příjmení (pokud nejsou součástí preferovaného
označení) apod., eventuálně úřední jméno, pokud je jako preferované
jméno uvedeno jiné označení (např. pseudonym). Rovněž se uvádí forma
jména podle jiných pravidel (např. RDA).

Struktura je stejná jako u preferovaného označení.

U jmen se šlechtickým přídomkem (**viz Hlavní část jména**) je možné
vyjádřit ve VAR i podobu jména v přímém pořadí, tzn. celé jméno se
zapisuje do hlavní části variantního označení. Tento princip se
neuplatňuje u jmen občanských, kde lze křestní jméno a příjmení určit.

   **Příklady:**

   **PREF:** hlavní část jména: **Anežka Česká**

   vedlejší část jména se neuvádí

   dvě z možných variant:

   **VAR** **1:** hlavní část jména: *Přemyslovna*

   vedlejší část jména: Anežka

   **VAR** **2:** hlavní část jména: *Anežka Přemyslovna*

   vedlejší část jména se neuvádí

   **PREF:** hlavní část jména: **z Rožmberka**

   vedlejší část jména: *Jan II.*

   **VAR** (jedna z možných variant): hlavní část jména: *Jan II.
   z Rožmberka*

   **PREF:** hlavní část jména: **Novák**

   vedlejší část jména: *František*

   **VAR:** hlavní část jména „\ *František Novák*\ “ se neuplatňuje,
   neboť jde o občanské jméno

Označení jako generovaný údaj
^^^^^^^^^^^^^^^^^^^^^^^^^^^^^

Jednotlivé části označení jsou do souhrnného „Označení“ generovány
automaticky dle následujícího pořadí spolu s oddělovači (hranaté závorky
označují prvky popisu):

**PREF i VAR:** [hlavní část jména], [vedlejší část jména], [titul/y
před] [titul/y za] ([obecný doplněk] : [chronologický doplněk] :
[odlišující doplněk])

Narození/vznik
~~~~~~~~~~~~~~~~~~~~

**Povinnost:** povinná část archivního autoritního záznamu za určitých
okolností, v ostatních případech doporučená.

**Pravidla:**

U archivního autoritního záznamu entity třídy „osoba/bytost“ se dle
způsobu vzniku volí mezi dvěma možnostmi:

a) narození,

b) působnost od.


Pro výběr způsobu vzniku (dále též zjednodušeně „událost“) jsou
rozhodující tato kritéria: pokud je datum narození známo nebo lze
odhadnout, použije se událost „Narození“, v opačném případě se použije
událost „Působnost od“.

U podtřídy „fyzická osoba“ platí, že jedna z datací, buď „narození“ nebo
„působnost od“, je povinná, pokud daná osoba nemá definovanou událost
„úmrtí“ / „působnost do“ včetně jejich datování.

Událost Narození
^^^^^^^^^^^^^^^^

Vyplňuje se:

1. Datace narození
''''''''''''''''''

**Povinnost:** povinný PP za určitých okolností, jinak doporučený.

**Pravidla:** Přesné datum narození. Není-li přesné datum známo, může se
uvést kvalifikovaný odhad.

2. Vztahy spojené s událostí Narození
'''''''''''''''''''''''''''''''''''''

**Povinnost:** nepovinné.

**Pravidla:**

a) otec (vztah) – vazba na archivní autoritní záznam (dále též jen
   „záznam“) otce,

b) matka (vztah) – vazba na záznam matky,

c) místo (vztah) – vazba na záznam místa narození (zpravidla obec, část
   obce, případně nižší sídelní jednotka),

d) entita související s narozením (vztah) – vazba na záznam entit ze
   všech tříd souvisejících s narozením.


3. Poznámka k události Narození
'''''''''''''''''''''''''''''''

**Povinnost:** nepovinný PP.

**Pravidla:** zde je možné přidat například odkaz na zdroje či dokumenty
(záznam v matrice, rodný list), pokud se toto nevyjadřuje vztahem
„entita související s narozením“ s napojením na příslušný dokument.

Událost Působnost od
^^^^^^^^^^^^^^^^^^^^

Vyplňuje se:

1. Datace působnosti od
'''''''''''''''''''''''

**Povinnost:** povinný PP za určitých okolností, jinak doporučený.

**Pravidla:** dolní hranice časového rozmezí působnosti osoby.

2. Vztahy spojené s událostí Působnost od
'''''''''''''''''''''''''''''''''''''''''

**Povinnost:** nepovinné.

**Pravidla:** dokument (vztah) – vazba na záznam dokumentu, který
obsahuje údaj o dolní hranici časového rozmezí působnosti osoby.

3. Poznámka k události Působnost od
'''''''''''''''''''''''''''''''''''

**Povinnost:** nepovinný PP.

Úmrtí/zánik
~~~~~~~~~~~~~~~~~

**Povinnost:** existuje-li, pak povinná část archivního autoritního
záznamu za určitých okolností, v ostatních případech doporučená.

**Pravidla:**

U archivního autoritního záznamu entity třídy „osoba/bytost“ se dle
způsobu zániku volí mezi dvěma událostmi:

a) úmrtí,

b) působnost do.


Pro výběr události (způsobu zániku) jsou rozhodující tato kritéria:
pokud je datum úmrtí známo nebo lze odhadnout, použije se událost
„Úmrtí“, v opačném případě se použije událost „Působnost do“.

U podtřídy „fyzická osoba“ platí, že jedna z datací, buď „úmrtí“ nebo
„působnost do“, je povinná, pokud daná osoba nemá definovanou událost
„narození“ / „působnost od“ včetně jejich datování.

Událost Úmrtí
^^^^^^^^^^^^^

Vyplňuje se:

1. Datace úmrtí
'''''''''''''''

**Povinnost:** povinný PP za určitých okolností, jinak doporučený.

**Pravidla:** přesné datum úmrtí, není-li přesné datum známo, může se
uvést kvalifikovaný odhad.

2. Vztahy spojené s událostí Úmrtí
''''''''''''''''''''''''''''''''''

**Povinnost:** nepovinné.

**Pravidla:**

a) místo (vztah) – vazba na záznam místa úmrtí (zpravidla obec),

b) entita související s úmrtím (vztah) – vazba na záznam entit ze všech
   tříd souvisejících s úmrtím. Například odkaz na kostel (dílo/výtvor), ve
   kterém jsou uloženy ostatky.


3. Poznámka k události Úmrtí
''''''''''''''''''''''''''''

**Povinnost:** nepovinný PP.

**Pravidla:** zde je možné přidat například odkaz na zdroje či dokumenty
(záznam v matrice, úmrtní list), pokud se toto nevyjadřuje vztahem
„entita související s úmrtím“ s napojením na příslušný dokument.

Událost Působnost do
^^^^^^^^^^^^^^^^^^^^

Vyplňuje se:

1. Datace působnosti do
'''''''''''''''''''''''

**Povinnost:** povinný PP za určitých okolností, jinak doporučený.

**Pravidla:** horní hranice časového rozmezí působnosti osoby.

2. Vztahy spojené s událostí Působnost do
'''''''''''''''''''''''''''''''''''''''''

**Povinnost:** nepovinné.

**Pravidla:** dokument (vztah) – vazba na záznam dokumentu, který
obsahuje údaj o horní hranici časového rozmezí působnosti osoby.

3. Poznámka k události Působnost do
'''''''''''''''''''''''''''''''''''

**Povinnost:** nepovinný PP.

Stručná charakteristika
~~~~~~~~~~~~~~~~~~~~~~~~~~~~~

**Povinnost:** povinný PP.

**Pravidla:**

Základní biografická informace o osobě. Jedná se o výstižnou
charakteristiku pro rychlou orientaci a zejména pro použití
v rejstřících jako doplněk hesla. Začíná malým písmenem, tvoří se jako
jedna věta bez tečky na konci.

Rozsah stručné charakteristiky je omezen.

Znění stručné charakteristiky se vytváří analogicky podle příkladů
obsažených **v příloze č. 10 a 14** (tematická skupina 11).

   **Příklady:**

   **PREF: Havel**\ *, Václav (prezident : 1936-2011)*

   **Stručná charakteristika:** *spisovatel, dramatik, publicista,
   politik*

   **PREF: John**\ *, Jaromír, prof. (1882-1952)*

   **Stručná charakteristika:** *spisovatel, novinář, středoškolský
   a vysokoškolský učitel, výtvarný estetik a kritik, překladatel
   z němčiny*

   **PREF: Stycký**\ *, Václav (působnost 1800)*

   **Stručná charakteristika:** *řemeslník v Bělé čp. 69 v okrese
   Rychnov nad Kněžnou*

Životopis
~~~~~~~~~~~~~~~

**Povinnost:** povinný PP u původců, v ostatních případech doporučený.

**Pravidla:** Uvádí se volnou (narativní) formou nebo jako chronologický
výčet informací o životě, činnosti, funkcích a působení entity. Dále se
zmíní entitou získané tituly akademické, vědecké, pedagogické, vojenské,
úřední a čestné. Kde je to vhodné, uvádí se datace jako integrální
součást narativního popisu. Případné zkratky je nezbytné při jejich
prvním použití v textu vysvětlit.

Události a vztahy (osoba/bytost)
~~~~~~~~~~~~~~~~~~~~~~~~~~~~~~~~~~~~~~

**Povinnost:** nepovinné.

**Pravidla:**

Vyplňuje se:

1. manželství (událost):
^^^^^^^^^^^^^^^^^^^^^^^^^^

a) manžel (vztah) – vazba na záznam manžela,

b) manželka (vztah) – vazba na záznam manželky,

c) místo uzavření (vztah) – vazba na záznam místa uzavření sňatku,

d) místo ukončení (vztah) – vazba na záznam místa ukončení manželství.

2. studium (událost):
^^^^^^^^^^^^^^^^^^^^^^^^^^

a) škola (vztah) – vazba na záznam školy,

b) spolužák (vztah) – vazba na záznam spolužáka,

c) učitel (vztah) – vazba na záznam učitele,

d) místo (vztah) – vazba na záznam místa studia,

e) obor studia (vztah) – vazba na záznam oboru studia (obecný pojem).

3. zaměstnání / veřejná funkce (událost):
^^^^^^^^^^^^^^^^^^^^^^^^^^^^^^^^^^^^^^^^^^^

a) zaměstnavatel (vztah) – vazba na záznam zaměstnavatele,

b) korporace veřejného působení (vztah) – vazba na záznam korporace,
v níž osoba působila,

c) funkce/činnost (vztah) – vazba na záznam funkce nebo pracovní pozici
(obecný pojem), např. „\ *králové*\ “\ *, „ministři*\ “\ *,
„ředitelé*\ “\ *, „purkmistři*\ “\ *, „učitelé*\ “\ *,
„arcibiskupové*\ “,

d) spolupracovník (vztah) – vazba na záznam spolupracovníka,

e) nadřízený (vztah) – vazba na záznam nadřízeného,

f) místo (vztah) – vazba na záznam místa zaměstnání (místo výkonu
práce),

g) obor činnosti (vztah) – vazba na záznam oboru činnosti (obecný
pojem).

4. členství (událost) – ve sdružení, spolku, řádu:
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

a) členská organizace (vztah) – vazba na záznam korporace, jíž byla/je
popisovaná entita členem,

b) funkce/činnost (vztah) – vazba na záznam funkce v rámci korporace
(obecný pojem), např. „\ *předsedové*\ “\ *, „pokladníci*\ “\ *,
„probošti*\ “,

c) místo (vztah) – vazba na záznam místa členství,

d) obor činnosti (vztah) – vazba na záznam oboru činnosti (obecný
pojem).

5. záliba / soukromá činnost (událost):
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

a) funkce/činnost (vztah) – vazba na záznam skupiny nepojmenovaných osob
   (obecný pojem), např. „\ *filatelisté*\ “\ *, „spisovatelé*\ “,
   „\ *básníci*\ “,

b) místo (vztah) – vazba na záznam místa činnosti,

c) obor činnosti (vztah) – vazba na záznam oboru činnosti (obecný
pojem).


6. udělení ocenění (událost):
^^^^^^^^^^^^^^^^^^^^^^^^^^^^^^^^^^^^^^^^^^

a) ceremoniál ocenění (vztah) – vazba na záznam události ocenění,

b) udělovatel (vztah) – vazba na záznam entity, která udělila ocenění,

c) ocenění (vztah) – vazba na záznam díla/výtvoru představujícího
   ocenění.


7. související entity (vztahy mimo událost):
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

a) bratr (vztah),

b) sestra (vztah),

c) partner (vztah) – používá se i pro registrované partnerství, údaje
   o něm se uvádějí v poznámce ke vztahu,

d) partnerka (vztah) – používá se i pro registrované partnerství, údaje
   o něm se uvádějí v poznámce ke vztahu,

e) bratranec (vztah),

f) sestřenice (vztah),

g) babička (vztah),

h) dědeček (vztah),

i) strýc (vztah),

j) teta (vztah),

k) tchán (vztah),

l) tchýně (vztah),

m) švagr (vztah),

n) švagrová (vztah),

o) další rodinné vztahy (vztah) – vazba na záznamy dalších osob, které
   nelze vyjádřit výše zmíněnými rodinnými vztahy (např. otčím, macecha),

p) jiný předek (vztah),

q) je členem rodiny/rodu (vztah) – vazba na záznam rodu/rodiny, jejímž
   byla/je popisovaná entita členem,

r) jiná entita reprezentující tutéž osobu (vztah) – vazba na záznam jiné
   entity, kterou je popisovaná entita reprezentována. Například více
   skutečných osob (např. spisovatelů) vystupuje pod jednou alternativní
   identitou – spisovatel Lars Kepler je pseudonym, za nímž se skrývá
   manželská dvojice Alexandra Coelho Ahndorilová (nar. 1966) a Alexander
   Ahndoril (nar. 1967). **Viz též kapitolu 7.2.1**.

   Slouží mimo jiné k rozlišení postav řecké a římské mytologie: například
   vzniknou dvě samostatné entity: „\ **Artemis** *(bohyně), řecká bohyně
   lovu*\ “ a „\ **Diana** *(bohyně), římská bohyně lovu*\ “ a tímto
   vztahem se vzájemně propojí.

s) sídlo (vztah) – vazba na záznam sídla (bydliště); změna sídla se
   provede vícenásobným použitím tohoto vztahu se zápisem datace,

t) vazba na objekt (vztah) – vazba na záznam entity třídy dílo/výtvor,
   konkrétně podtřídy „stavby, trasy, zásahy do přírodních útvarů
   s vlastním jménem nebo jinou identifikací“,

u) místo (vztah) – vazba na záznam místa; jde o jiné místo než o místo
   bydliště, studia, zaměstnání / veřejné funkce, záliby / soukromé
   činnosti, členství,

v) významné aktivity (vztah) – vazba na záznam události, již se
   popisovaná entita aktivně účastnila, nebo na dílo/výtvor, jehož byla/je
   autorem nebo na jehož realizaci se aktivně podílela,

w) změna jména/identity (vztah) – vazba na záznam nového jména/identity.
