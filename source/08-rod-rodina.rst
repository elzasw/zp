.. _zp_rod:

TŘÍDA ROD/RODINA
===================

Rody/rodiny jsou vlastním jménem pojmenované skupiny skutečných i
fiktivních osob spojených příbuzenskou vazbou. Nelegitimní potomci se za
součást rodiny nepovažují. Tyto případy lze řešit příslušným vztahem.

Podtřídy rodů/rodin
-----------------------

Rod, rodina
~~~~~~~~~~~~~~

Rody/rodiny, jejichž fyzická existence je jistá nebo vysoce
pravděpodobná na základě důvěryhodných informací\ *.*

Za rod se považují šlechtické rody. Za rodinu se považuje uskupení osob
na základě příbuzenských vztahů.

Větev rodu
~~~~~~~~~~~~~

Větev šlechtiského rodu, jejíž fyzická existence je jistá nebo vysoce
pravděpodobná na základě důvěryhodných informací.

Fiktivní rod, fiktivní rodina
~~~~~~~~~~~~~~~~~~~~~~~~~~~~~~~~

Rody/rodiny, jejichž fyzická existence je prokazatelně smyšlená
(například zcela fiktivní rody/rodiny z literárních a filmových děl –
Simpsonovi z animovaného seriálu), nebo fiktivní rod/rodina, k níž je
sice reálný rod/rodina předobrazem, avšak při popisu nelze obě entity
ztotožnit (například Buddenbrookovi ve stejnojmenném románu Thomase
Manna při popisu jeho autorského díla).

Zásady popisu rodu/rodiny
-----------------------------

Rodiny
~~~~~~~~~~~~

Pokud vystupuje rodina v roli původce, použijí se zásady z kapitoly 8.1,
bodu 1. Pro ostatní rodiny platí, že záznam se tvoří pouze v případě, že
je rodina jako celek významná, věnovala se určitému oboru (např. rodina
výtvarníků Mánesů) nebo má jako celek podíl na událostech souvisejících
s jinými entitami (například s událostí, podnikem, nadací) apod. Záznam
rodiny se dále vytváří v případě, že není o jednotlivých členech nic
známo (např. „Sommerovi“ uvedení na technickém výkresu jako objednatelé
rozšíření domu čp. 61 v obci Úlice). V ostatních případech se dává
přednost popisu jednotlivých členů rodiny jako samostatných entit třídy
osoba/bytost a jejich propojení prostřednictvím příbuzenských vztahů.

Anonymní a blíže neznámé rody/rodiny
~~~~~~~~~~~~~~~~~~~~~~~~~~~~~~~~~~~~~~~~~~

Není-li známo jméno ani dostatek údajů o rodu/rodině, záznam takové
entity se nezakládá.

   **Příklad dostatku údajů u méně známé rodiny – záznam se zakládá:**

   Rodina Sommerova jako objednatel rozšíření domu čp. 61 v obci Úlice v
   roce 1928 (**viz příklad R9 v příloze č. 10**).

   **Příklady nedostatku údajů – záznam se nezakládá:**

   Novákovi bez dalšího bližšího životopisného či geografického určení
   na podobence zhotovené brněnským fotografickým ateliérem (ve sbírce
   fotografií).

Součásti a prvky popisu rodu/rodiny
---------------------------------------

Společným prvkem popisu pro všechny rody/rodiny je správné začlenění do
třídy a podtřídy na základě výběru z číselníku – povinný PP.

Označení
~~~~~~~~~~~~~~

Při tvorbě označení u příslušných podtříd se postupuje **podle přílohy
č. 14** (tematická skupina 11). U entit neuvedených v příloze č. 14 se
vytváří analogicky k příkladům uvedeným **v příloze č. 10**.

Pokud se v průběhu historie měnilo označení, nevytváří se pro odlišné
formy označení samostatný záznam, nýbrž se uvádějí jako variantní s
datací, pokud je známá.

Preferované označení
^^^^^^^^^^^^^^^^^^^^

Hlavní část jména
'''''''''''''''''

**Povinnost:** povinný PP.

**Pravidla:** Vytváří se z příjmení jeho členů doplněním koncovky (např.
-ové, -ovi, -i). U jmen, která mají formu přídavného jména, se použije
1. pád množného čísla, vytvořený přímo z daného jména (Hrušínští,
Smiřičtí ze Smiřic). Označení se uvádí včetně šlechtických přídomků.

V případě neexistující české varianty jména cizího rodu se užívá
cizojazyčná varianta.

   **Příklady PREF:**

   „\ **Valdštejnové**\ “; „\ **Schwarzenbergové**\ “; „\ **Zahrádečtí
   ze Zahrádek**\ “; „\ **von Bülow**\ “; „\ **Bourboni**

Vedlejší část jména
'''''''''''''''''''

**Povinnost:** povinný PP za určitých okolností, v ostatních případech
se neuvádí.

**Pravidla:** používá se pouze pro jméno větve rodu u archivních
autoritních záznamů entit podtřídy „větev rodu“.

   **Příklady PREF:**

   hlavní část jména: **Schwarzenbergové**

   vedlejší část jména: *Orlická větev*

   hlavní část jména: **Lobkovicové**

   vedlejší část jména: *Popelové z Lobkovic*

   hlavní část jména: **Valdštejnové**

   vedlejší část jména: *Hrádecká větev*

   hlavní část jména: **Bourboni**

   vedlejší část jména: *Parmská větev*

Doplněk
'''''''

**Pravidla:**

Doplněk není opakovatelný.

Chronologický doplněk
                     

**Povinnost:** doporučený PP.

**Pravidla:** používá se údaj z data vzniku či narození prvního známého
člena rodu/rodiny; z data zániku či úmrtí posledního známého člena
rodu/rodiny nebo z datace působnosti.

Typ formy jména
'''''''''''''''

**Povinnost:** nepovinný PP.

**Pravidla:** Uvádí se u preferovaného i variantního označení; výběr z
číselníkové nabídky:

a) úřední,

b) uměle vytvořené,

c) ekvivalent,

d) jediný známý tvar,

e) historická podoba,

f) přezdívka/zlidovělá podoba,

g) současná podoba,

h) zkomolená podoba,

i) podle jiných pravidel.

Variantní označení
^^^^^^^^^^^^^^^^^^

**Povinnost:** doporučená část archivního autoritního záznamu.

**Pravidla:**

Uvádějí se všechna zjištěná jména. Rovněž se uvádí forma jména podle
jiných pravidel (např. RDA).

Struktura je stejná jako u preferovaného označení.

Označení jako generovaný údaj
^^^^^^^^^^^^^^^^^^^^^^^^^^^^^

Jednotlivé části označení jsou do souhrnného Označení generovány
automaticky dle následujícího pořadí spolu s oddělovači (hranaté závorky
označují prvky popisu):

**a) pro podtřídu rod, rodina:**

**PREF:** [hlavní část jména] (rod/rodina : [doplněk chronologický])

**VAR:** [hlavní část jména] ([doplněk chronologický])

**b) pro podtřídu větev rodu:**

**PREF:** [hlavní část jména]. [vedlejší část jména] (větev rodu :
[doplněk chronologický])

**VAR:** [hlavní část jména]. [vedlejší část jména] ([doplněk
chronologický])

**c) pro podtřídu fiktivní rod, fiktivní rodina:**

**PREF:** [hlavní část jména] (fiktivní rod/rodina : [doplněk
chronologický])

**VAR:** [hlavní část jména] ([doplněk chronologický])

**Poznámka:** do označení se automaticky generuje vyjádření podtřídy.

Vznik
~~~~~~~~~~~

**Povinnost:** povinná část archivního autoritního záznamu u původců, v
ostatních případech doporučená.

**Pravidla:**

U archivního autoritního záznamu entity třídy „rod/rodina“ se dle
způsobu vzniku volí mezi třemi možnostmi:

a) vznik,

b) narození prvního známého člena rodu/rodiny,

c) působnost od.

Pro výběr způsobu vzniku (dále též zjednodušeně „událost“) je
rozhodující: Pokud je známo datum vzniku (např. na základě smlouvy) nebo
jej lze odhadnout, použije se událost „vznik“. Pokud se nepoužije
událost „vznik“ a je známo narození prvního člena rodu/rodiny nebo jej
lze odhadnout, použije se událost „Narození prvního známého člena rodu“.
V ostatních případech se použije událost „Působnost od“.

Událost Vznik
^^^^^^^^^^^^^

Vyplňuje se:

1. Datace vzniku rodu/rodiny
''''''''''''''''''''''''''''

**Povinnost:** povinný PP u původců, v ostatních případech doporučený.

**Pravidla:** Přesné datum vzniku rodu/rodiny. Není-li přesné datum
známo, může se uvést kvalifikovaný odhad.

2. Vztahy spojené s událostí Vznik
''''''''''''''''''''''''''''''''''

**Povinnost:** nepovinné.

**Pravidla:**

a) první známý člen rodu/rodiny (vztah) – vazba na archivní autoritní
záznam (dále též jen „záznam“) prvního známého člena rodu/rodiny,

b) dokument (vztah) – vazba na záznam dokumentu, který se týká vzniku
rodu/rodiny,

c) entita související se vznikem (vztah) – vazby na záznamy entit ze
všech tříd souvisejících se vznikem.

3. Poznámka k události Vznik
''''''''''''''''''''''''''''

**Povinnost:** nepovinný PP.

**Pravidla:** zde je možné přidat například odkaz na zdroje či
dokumenty, pokud se toto nevyjadřuje vztahem s napojením na příslušný
dokument.

   **Příklad:**

   **PREF: Schwarzenbergové.** *Orlická větev (větev rodu : 1802-)*

   Událost Vznik:

   datace: *1802*

   poznámka: *vznik roku 1802 na základě dohody mezi bratry Josefem II.
   a Karlem I. ze Schwarzenbergu*

Událost Narození prvního známého člena rodu/rodiny
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Vyplňuje se:

1. Datace narození prvního známého člena rodu/rodiny
''''''''''''''''''''''''''''''''''''''''''''''''''''

**Povinnost:** povinný PP u původců, v ostatních případech doporučený.

**Pravidla:** Přesné datum narození prvního známého člena rodu/rodiny.
Není-li přesné datum známo, může se uvést kvalifikovaný odhad.

2. Vztahy spojené s událostí Narození prvního známého člena rodu/rodiny
'''''''''''''''''''''''''''''''''''''''''''''''''''''''''''''''''''''''

**Povinnost:** nepovinné.

**Pravidla:** první známý člen rodu/rodiny (vztah) – vazba na záznam
prvního známého člena rodu/rodiny.

3. Poznámka k události Narození prvního známého člena rodu/rodiny
'''''''''''''''''''''''''''''''''''''''''''''''''''''''''''''''''

**Povinnost:** nepovinný PP.

**Pravidla:** zde je možné přidat například odkaz na zdroje či dokumenty
(záznam v matrice, rodný list), pokud se toto nevyjadřuje vztahem s
napojením na příslušný dokument.

Událost Působnost od
^^^^^^^^^^^^^^^^^^^^

Vyplňuje se:

1. Datace působnosti od
'''''''''''''''''''''''

**Povinnost:** povinný PP u původců, v ostatních případech doporučený.

**Pravidla:** dolní hranice časového rozmezí působnosti rodu/rodiny
pouze u všeobecně známé rodiny působící v určitém oboru (např. rodina
malířů Mánesů) se uvádí datace narození prvního člena, věnujícího se
oboru, který rodinu charakterizuje – v tomto případě se nepoužívá způsob
vzniku „narození prvního známého člena rodu“

2. Vztahy spojené s událostí Působnost od
'''''''''''''''''''''''''''''''''''''''''

**Povinnost:** nepovinné.

**Pravidla:** dokument (vztah) – vazba na záznam dokumentu, který
obsahuje údaj o dolní hranici časového rozmezí působnosti.

3. Poznámka k události Působnost od
'''''''''''''''''''''''''''''''''''

**Povinnost:** nepovinný PP.

Zánik
~~~~~~~~~~~

**Povinnost:** existuje-li, pak povinná část archivního autoritního
záznamu u původců, v ostatních případech doporučená.

**Pravidla:**

U archivního autoritního záznamu entity třídy „rod/rodina“ se dle
způsobu zániku volí mezi třemi událostmi:

a) zánik,

b) úmrtí posledního známého člena rodu/rodiny,

c) působnost do.

Pro výběr události (způsobu zániku) je rozhodující: Pokud je známo datum
zániku (např. na základě smlouvy) nebo jej lze odhadnout, použije se
událost „zánik“. Pokud se nepoužije událost „zánik“ a je známo úmrtí
posledního člena rodu/rodiny nebo jej lze odhadnout, použije se událost
„Úmrtí posledního známého člena rodu“. V ostatních případech se použije
událost „Působnost od“.

Událost Zánik
^^^^^^^^^^^^^

Vyplňuje se:

1. Datace zániku rodu/rodiny
''''''''''''''''''''''''''''

**Povinnost:** povinný PP u původců, v ostatních případech doporučený.

**Pravidla:** Přesné datum zániku rodu/rodiny. Není-li přesné datum
známo, může se uvést kvalifikovaný odhad.

2. Vztahy spojené s událostí Zánik
''''''''''''''''''''''''''''''''''

**Povinnost:** nepovinné.

**Pravidla:**

a) poslední známý člen rodu/rodiny (vztah) – vazba na záznam posledního
   známého mužského člena rodu/rodiny,

b) dokument (vztah) – vazba na záznam dokumentu, který se týká zániku
   rodu/rodiny,

c) entita související se zánikem (vztah) – vazby na záznamy entit ze
   všech tříd souvisejících se zánikem.


3. Poznámka k události Zánik
''''''''''''''''''''''''''''

**Povinnost:** nepovinný PP.

**Pravidla:** zde je možné přidat například odkaz na zdroje či
dokumenty, pokud se toto nevyjadřuje vztahem s napojením na příslušný
dokument.

Událost Úmrtí posledního známého člena rodu/rodiny
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Vyplňuje se:

1. Datace úmrtí posledního známého člena rodu/rodiny
''''''''''''''''''''''''''''''''''''''''''''''''''''

**Povinnost:** povinný PP u původců, v ostatních případech doporučený.

**Pravidla:** Přesné datum úmrtí posledního známého mužského člena
rodu/rodiny. Není-li přesné datum známo, může se uvést kvalifikovaný
odhad.

2. Vztahy spojené s událostí Úmrtí posledního známého člena rodu/rodiny
'''''''''''''''''''''''''''''''''''''''''''''''''''''''''''''''''''''''

**Povinnost:** nepovinné.

**Pravidla:** poslední známý člen rodu/rodiny (vztah) – vazba na záznam
posledního známého mužského člena rodu/rodiny.

3. Poznámka k události Úmrtí posledního známého člena rodu/rodiny
'''''''''''''''''''''''''''''''''''''''''''''''''''''''''''''''''

**Povinnost:** nepovinný PP.

Událost Působnost do
^^^^^^^^^^^^^^^^^^^^

Vyplňuje se:

1. Datace působnosti do
'''''''''''''''''''''''

**Povinnost:** povinný PP u původců, v ostatních případech doporučený.

**Pravidla:** Horní hranice časového rozmezí působnosti rodu/rodiny:
pouze u všeobecně známé rodiny působící v určitém oboru (např. rodina
malířů Mánesů) se uvádí datace úmrtí posledního člena, věnujícího se
oboru, který rodinu charakterizuje – v tomto případě se nepoužívá způsob
zániku „úmrtí posledního známého člena rodu/rodiny“.

2. Vztahy spojené s událostí Působnost do
'''''''''''''''''''''''''''''''''''''''''

**Povinnost:** nepovinné.

**Pravidla:** dokument (vztah) – vazba na záznam dokumentu, který
obsahuje údaj o horní hranici časového rozmezí působnosti rodu/rodiny.

3. Poznámka k události Působnost do
'''''''''''''''''''''''''''''''''''

**Povinnost:** nepovinný PP.

Stručná charakteristika
~~~~~~~~~~~~~~~~~~~~~~~~~~~~~

**Povinnost:** povinný PP.

**Pravidla:**

Stručná slovní charakteristika entity, eventuálně upřesňující výše
uvedené údaje.

Do stručné charakteristiky se zapisují šlechtické tituly.

Text se píše malým písmenem a bez tečky na konci.

Znění stručné charakteristiky se povinně přebírá **z přílohy č. 14**
(tematická skupina 11). V případě potřeby se vhodně doplňuje. U entit
neuvedených v příloze č. 14 se doporučuje vytvořit analogicky podle
příkladů obsažených **v příloze č. 10**.

Dějiny rodu/rodiny
~~~~~~~~~~~~~~~~~~~~~~~~

**Povinnost:** povinný PP u původců, v ostatních případech doporučený.

**Pravidla:** Volnou (narativní) formou nebo chronologickým výčtem se
uvádí informace rozhodné pro pochopení činnosti rodu jako celku, jeho
významné představitele a sídla nebo spravované statky ilustrující
činnost rodu/větve rodu. Kde je to vhodné, uvádí se datace jako
integrální součást narativního popisu. Případné zkratky je nezbytné při
jejich prvním použití v textu vysvětlit.

Genealogie
~~~~~~~~~~~~~~~~

**Povinnost:** doporučený PP.

**Pravidla:** výčtem se uvádějí v případě potřeby jednotliví členové
rodu spolu s popisem jejich příbuzenských vztahů.

Vztahy (rod/rodina)
~~~~~~~~~~~~~~~~~~~~~~~~~

**Povinnost:** nepovinné.

**Pravidla:**

Vyplňuje se:

Související entity (vztahy mimo událost):
^^^^^^^^^^^^^^^^^^^^^^^^^^^^^^^^^^^^^^^^^^^

a) je členem rodiny/rodu (vztah) – vazba na záznam hlavního rodu/rodiny
   (např. u větve rodu),

b) sídlo (vztah) – vazba na záznam sídla rodu/rodiny,

c) vazba na objekt (vztah) – vazba na záznam entity třídy dílo/výtvor,
   konkrétně podtřídy „stavby, trasy, zásahy do přírodních útvarů s
   vlastním jménem nebo jinou identifikací“.


**Poznámka:** u třídy „rod/rodina“ se kromě událostí vznik a zánik žádné
jiné události neevidují.
