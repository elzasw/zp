.. _zp_pril14_puvodci:

Příloha č. 14 Závazné příklady popisu původců a entit v ostatních rolích
============================================================================

Obsah této přílohy se používá pro popis původců v evidenci NAD a rovněž
pro vytváření archivních autoritních záznamů entit v ostatních rolích.

Viz soubor stažitelný na stránce https://www.mvcr.cz/clanek/metodiky.aspx?q=Y2hudW09Mw%3d%3d.

Konkrétně:

`Příloha č. 14 Základních pravidel pro zpracování archiválií ver. 3.1: Závazné příklady popisu původců v evidenci NAD <https://www.mvcr.cz/soubor/priloha-c-14-zakladnich-pravidel-pro-zpracovani-archivalii-ver-3-1-zavazne-priklady-popisu-puvodcu-v-evidenci-nad.aspx>`__ (xlsx, 274 kB)

`Příloha č. 14 Základních pravidel pro zpracování archiválií ver. 3.1: Závazné příklady popisu původců v evidenci NAD s vyznačením změn <https://www.mvcr.cz/soubor/zp2022-priloha-c-14-zakladnich-pravidel-pro-zpracovani-archivalii-ver-3-1-zavazne-priklady-popisu-puvodcu-v-evidenci-nad-s-vyznacenim-zmen.aspx>`__ (xlsx, 284 kB)

Popis entit v této příloze poskytuje primární kritéria pro rozhodnutí o
tom, které označení je preferované (kapitola 6.3.5), kdy použít
cizojazyčnou formu preferovaného označení (kapitola 9.3.1), jak zařadit
entitu do příslušné třídy a podtřídy, kdy je potřeba zapsat záznam nové
korporace (kapitola 9.2.1) a jak vytvořit preferované a často i
variantní označení entity (kapitola 6.3.5, 7.3.1, 8.3.1 a další).
Závaznost podoby zápisu preferovaného uživatelského označení (tj.
označení a stručné charakteristiky – kapitola 6.3.5) v příloze č. 14 se
liší hlavně podle třídy popisované entity a je specifikována v textu
Základních pravidel. Pohybuje se od případů, kdy se uvedené příklady
používají jako vzor pro analogické popisy konkrétních entit (hlavně pro
třídy „rod/rodina“, „osoba/bytost“ a „událost“) až pro závaznou podobu u
korporací. V textu Základních pravidel se často připouští možnost
uvedený popis entity nějakým způsobem modifikovat nebo doplnit, a to jak
ve vlastním označení, tak i ve stručné charakteristice (kapitola 8.3.4,
9.3.4 a další). Závazné jsou do určité míry i příklady variantního
označení uvedené v této příloze, což ovšem operátorovi nikterak nebrání
doplnit tato označení i o další zjištěná.

Při používání této přílohy je ale vždy nutné vycházet z konkrétního
ustanovení Základních pravidel.

Vysvětlivky:

AB = jméno osoby nebo název.

XY = jméno sídla v prvním i v jiných pádech a jazycích (např. „Liberec“,
„v Liberci“, „pro Liberec a okolí“, „Reichenberg“).

**specifikace** (v textu přílohy se objevuje i požadavek na konkrétní
podobu doplnění např. název podniku) = vyznačuje část uživatelského
označení, kde se doplní požadovaný údaj. Přípustné specifikace jsou
uvedeny v poznámce (sloupec I), ale často nezahrnují všechny možnosti. V
některých případech tato část u příkladu zápisu označení či stručné
charakteristiky chybí, přesto se ale předpokládá, že specifikace uvedená
v poznámce bude do příslušného prvku popisu doplněna, typicky např. u
korporací z tématické skupiny 09 - Školy a školství (doplnění označení)
nebo u podniků a provozoven národních výboru z tématické skupiny 05 -
Národní výbory (doplnění stručné charakteristiky), ad.

Symbol „/“ = u označení (obvykle preferovaného) vyznačuje varianty, z
nichž je nutné jednu vybrat.

Symbol „;“ = u variantních označení (v hlavní nebo vedlejší části –
sloupce F, G) odděluje jednotlivá označení, které lze volitelně zapsat.
Pokud je u jednoho příkladu uvedeno více variantních označení neznamená
to, že je nutné ve všech případech uvádět všechny. Jejich zápis je na
posouzení zpracovatele. Pokud je ve sloupci F, G uvedena zkratka, bude
vždy zapsána jako jedno z variantních označení. Lze zapsat i jiné
variantní označení, než jaké je uvedeno v příloze č. 14.

Modré podbarvení příkladu nebo jeho části:

+--------------------------------+--------------------------------------------------+---------------------------------------------------------------------------------------------------------------------------------------------------------+
| Sloupec A (skupina tematické   | Příklad je jen návodem, jak vytvořit popis       | Případy zápisu organizací založených za účelem podnikání, zápis osob, rodů a podobně a další případy, kdy příklad nemůže postihnou celou šíři           |
| evidence).                     | analogické entity.                               | zapisovaných původců.                                                                                                                                   |
+================================+==================================================+=========================================================================================================================================================+
| Buňka v jiném sloupci než ve   | Je možné modifikovat zápis v podbarvené buňce.   | Např. je podbarvena jen hlavní část preferovaného označení, potom je možné ji modifikovat i když není uvedena žádné specifikace, ale je nutné dodržet   |
| sloupci A.                     |                                                  | např. podobu stručné charakteristiky.                                                                                                                   |
+--------------------------------+--------------------------------------------------+---------------------------------------------------------------------------------------------------------------------------------------------------------+

Ve sloupci „rámcový chronologický doplněk, poznámka“ je uveden pro
základní orientaci časový rámec existence daného typu původce na základě
příslušných právních norem – konkrétní časový rozsah se vkládá
do chronologického doplňku archivního autoritního záznamu dle skutečné
existence entity.

Text poznámky má často, ale ne vždy, charakter doporučení na možnou
modifikaci či doplnění uvedeného příkladu s ohledem na konkrétní entitu,
jejíž záznam se právě vytváří, a to jak v označení, tak ve stručné
charakteristice.

Příklad:

V tabulce přílohy č. 14 je uvedeno:

=========== ======================================= =================================================================== ================================================
**sloupec** **obsah sloupce**                       **příklad 1**                                                       **příklad 2**
=========== ======================================= =================================================================== ================================================
A           tematická skupina                       241000                                                              241000
B           podtřída (číslo)                        8                                                                   8
C           preferované označení – hlavní část      Kulturní středisko XY                                               Kulturní středisko XY
D           preferované označení – vedlejší část                                                                        
E           obecný doplněk                                                                                              
F           variantní označení – hlavní část        KS XY                                                               KS XY
G           variantní označení – vedlejší část                                                                          
H           stručná charakteristika                 instituce zajišťující metodicko kontrolní činnost v oblasti kultury instituce zajišťující veřejnou kulturní produkci
I           rámcový chronologický doplněk, poznámka okresní, krajské                                                    městské, místní
J           upozornění na další TS                                                                                      
K           obsah změny oproti verzi ZP 3.0                                                                             
=========== ======================================= =================================================================== ================================================

Poslední sloupec (zapsaná poznámka) je zde uveden ve dvou významech:

1. Umožňuje rozhodnout, kterou z nabízených stručných charakteristik
lze použít pro daný typ popisované entity.

2. Poznámka a zástupný znak XY umožňují uvedený příklad modifikovat, a
tak zapsat do hlavní části preferovaného označení název konkrétní
instituce, která se právě popisuje, např. Městské kulturní středisko
Bystřice. Současně je možné analogicky modifikovat i zkratku/akronym u
variantního jména na MěKS Bystřice. Naopak v tomto případě není důvod
měnit stručnou charakteristiku.

3. Vzhledem k tomu, že je modře podbarvena buňka s číslem skupiny
tematické evidence je možné zápis modifikovat více než připouští
specifikace v poznámce, např. je možný zápis “Bystřické kulturní
středisko”, “Chrudimská beseda”.

V příloze nejsou u příkladů uváděny geografické doplňky, čímž není
dotčena povinnost jejich používání (viz **kapitolu 9.3.1**).
